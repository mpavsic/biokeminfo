# Raziskovanje GLP-1 receptorja v podatkovnih bazah 

Glukagonu podoben peptid 1, angl. Glucagon-like peptide-1, (GLP-1) in njegovi analogi, znani kot agonisti receptorja GLP-1 (GLP-1 RA), so v zadnjih letih postali pomembne tarče intenzivnega raziskovanja, ne le pri iskanju načina zdravljenja sladkorne bolezni tipa 2, temveč tudi zaradi njihovega potencialnega nevroprotektivnega delovanja. Številne študije kažejo, da lahko ti peptidi vplivajo na ključne patofiziološke procese, povezane z nevrodegenerativnimi boleznimi, kot sta Alzheimerjeva bolezen in Parkinsonova bolezen.

Poišči članek, ki se nanaša na Glucagon-like peptide-1 (GLP-1), ki ustreza naslednjim kriterijem: naj gre za pregledni članek, ki ima prosto dostopno celotno besedilo in je bil objavljen v nevroznanstveni reviji z naslovom Neuroscience Biobehavioral Reviews v obdobju enega leta od dneva, ko je bila naloga ustvarjena (9. 5. 2025).

V ustrezni zbirki podatkov poišči receptor omenjenega proteina, in sicer v organizmu Anser brachyrhynchus. Ali so znane posttranslacijske modifikacije proteina? V kolikor ustreznega podatka ne najdete, poskusi poiskati informacije pri podobnem človeškemu proteinu, ki je bolje anotiran.
Napiši UniProt ID najdenega proteina.

Katere vrste modifikacij se pojavijo? Točno navedi, kateri aminokislinski ostanki so modificirani.

S katerimi aminokislinskimi ostanki pa receptor interagira z GLP1?

S kakšno metodo so določili strukturo proteina (napišite tudi ustrezno ločljivost). Poišči, koliko verzij receptorja je znanih. V kateri zbirki ste našli odgovore na ta vprašanja?

Zapiši dolžino kodirajočega nukleotidnega zaporedja iskanega receptorja.

Kateri tip poravnave (globalna ali lokalna) je primernejši za primerjavo aminokislinskega zaporedja človeškega GLP1R z glukagonskim receptorjem? Kaj pa, če primerjamo človeški GLP1R s hormonom sekretinom? Za oba primera navedi odstotek identičnosti.

S primernim orodjem najdi podobna zaporedja za GLP1R  ter zapiši accession code prvega homologa iz drugega organizma. Za kateri organizem gre?

S katero metodo je bila izvedena anotacija zaporedja proteina omenjenega homologa?

Zberi homologe iz različnih organizmov, ki imajo Query cover 100 % in naredi večkratno poravnavo ter filogenetsko drevo. Kateri organizem je evolucijsko najbolj soroden zgoraj omenjenemu homologu?