# Splošna navodila

1. Prenesite datoteko s [predlogo](https://mpavsic.github.io/biokeminfo/_sources/seminar/seminar_2022-2023/seminar-predloga.md).
2. Datoteko preimenujte v `s##.md`, pri čemer `s##` predstavlja kodo vašega seminarja, določenega v [tabeli](seminar.md).
3. Vsebino prenešene datoteke uredite oz. njeno vsebino nadomestite z vašo – za pisanje lahko uporabite običajen program za delo s tekstovnimi datotekami, priporočam pa uporabo kakšnega specializiranega programa, ki omogoča predogled. Primeri: [Visual Studio Code](https://code.visualstudio.com/) ali pa kar [JupyterLab](../priloge/jupyterlab.ipynb), ki ga sicer uporabljamo za delo z datotekami tipa ipynb (IPython Notebook).
   - [Tukaj](seminar-predloga_a.md) vidite, kako izgleda ta datoteka s "prazno" predlogo, ko je pretvorjena v html. Pri oblikovanju si tako pomagajte s primerjavo tega izgleda in pa same datoteke MarkDown. Na enak način bo pretvorjena tudi vaša končna datoteka, ko bo objavljena v [tabeli](seminar.md).
   - Pri oblikovanju datoteke Markdown si pomagajte tudi z [navodili za Markdown sintakso](../../priloge/markdown.md).
   - V datoteko vključite tudi reference do relevantnih slik, ki prikazujejo rezultate analiz. Te slike morajo biti poimenovane po ključu `s##-opis.png`, pri čemer je `s##` koda vašega seminarja, `opis` pa kratek opis slike brez šumnikov, presledkov in drugih nenavadnih znakov (samo ASCII črke in številke 0–9 ter znak za minus in podčrtaj (*underscore*)). Primer: `s23-poravnava_zaporedij.png`.
   - Reference na slike morajo biti vstavljene v Markdown datoteko. Primer reference: `![Poravnava](s23-poravnava_zaporedij.png)`.
4. **Datoteko Markdown** in **priložene pravilno poimenovane slike** oddate prek posebne povezave v spletni učilnici UL FKKT.