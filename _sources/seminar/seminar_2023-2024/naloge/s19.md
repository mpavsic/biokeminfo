# S19

- **Avtor**: Veronika Trobiš
- **Datum izdelave**: 2024-05-25
- **Koda seminarja**: S19

---
## Vhodni podatek

Povezava do datoteke z vhodnim podatkom: [S19](naloge/s19-input.md)

---
## Rezultati analiz


### Kako do proteina?
Vhodni podatek sem primerjala z zaporedjem klonirnega vektorja pUC57. Zaporedje za pUC57 sem našla na tej [internetni strani](https://www.genscript.com/vector/SD1176-pUC57_plasmid_DNA.html). Zaporedji sem primerjala z EMBOSS needle in ugotovila katero zaporedje kodira iskani protein. Dobljeno zaporedje sem obdelala z blastn in kot rezultat dobila protein (ang.) [putative thioesterase](https://www.ncbi.nlm.nih.gov/protein/CUR55365.1) iz metagenoma.

---

### Splošno o proteinu
Iskani protein je domnevna tioesteraza (ang. putative thioesterase) iz metagenoma.
Velikost proteina je **14,6 kDa** (s 133 aminokislinskimi ostanki). Na splošno encimi tioesteraze **hidrolizirajo tioestrske vezi**, njihova funkcija vključuje metabolizem in transport lipidov. Sklepam, da ima tudi dobljeni protein enako funkcijo, saj prihaja iz iste družine encimov. Sestavljen je iz alfa vijačnic in beta ploskev, ki tvorijo [HotDog domeno](https://www.ncbi.nlm.nih.gov/pmc/articles/PMC516016/). 

---

### Sorodnost s proteini

Iskanje z BLASTp v bazi *PDB* je dalo le en zadetek (PDB: 2FUJ). Da bi lahko bolje primerjala sorodnost, sem uporabila BLASTp za iskanje v bazi *non-redundant sequence*, ki je dalo veliko več zadetkov.
![poravnava](s19-poravnava_zaporedij.png)

Te sem poravnala s *Clustal Omega* in jih predstavila s filogenetskim drevesom v programu *Phylo*. 
![filogenetsko_drevo](s19-filogenetsko_drevo.png)
Iz strukture filogenetskega drevesa lahko razberemo, da je najbolj soroden protein **hotdog domain-containing protein** iz organizma *Nocardioidaceae bacterium*.

Ker so bili vsi zadetki sorodnih proteinov prokariontski, sem želela najti tudi podobne evkariontske proteine. Za iskanje sem uporabila BLASTp in omejila iskanje na *evkarionte* v PDB, kasneje pa tudi v non-redundand sequence bazi. Rezultati obeh iskanj niso pokazali nobenih evkariontskih homologov. ![brez_zadetkov](s19-brez_zadetkov1.png)

---

### Ohranjenost 
Ohranjenost regij sem analizirala s programom *WebLogo*, kjer sem primerjala ista zaporedja, kot za filogenetsko drevo. 
![zadetki_blastp](s19-zadetki_nr.png)
Iz spodnjega diagrama sklepam, da sta začetni in končni del proteina najmanj ohranjena, osrednji del pa je najbolj ohranjen. Aktivno mesto encimov tioesteraz se domnevno nahaja na HotDog motivu (osrednja regija), zato je smiselno, da je ta regija najbolje ohranjena. 
![ohranjenost_regij](s19-ohranjenost_regij.png)

---

### Struktura in superpozicija

Model strukture proteina sem pripravila s *Swiss-Model* programom, ki sem ga primerjala s strukturo, ki sem jo dobila z *AlphaFold3* in ugotovila, da sta strukturi enaki. Zanesljivost strukture proti koncema n in c pada, katere lahko vidimo kot rdeče obarvane regije, modro obarvanje pa predstavlja visoko zanesljivost strukture. ![struktura](s19-swissmodel_putative_thioesterase.png)

Za superpozicijo sem svojo strukturo poravnala s strukturo [verige A proteina putative acyl-CoA thioesterase](https://www.rcsb.org/structure/2FUJ) (PDB: 2FUJ), katera je bila pridobljena eksperimentalno. Ta protein je homo-tetramer, a sem za boljšo predstavo izbrala le eno podenoto in jo primerjala s svojim proteinom. Superpozicijo sem naredila v programu *MolStar*. Z zeleno je obarvan iskani protein, z oranžno pa podenota strukture 2FUJ. Rezultat je pokazal, da sta si strukturi dokaj podobni, v nekaterih regijah prihaja do odmika. Zanimivo je, da sta si strukturi bolj podobni kot zaporedji, iz česar predpostavljam podobnost njunih funkcij. ![superpozicija](s19-superpozicija_moj_fuj_1.png)


