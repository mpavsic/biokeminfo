# Splošno o seminarju

Seminar je pomemben del predmeta Biokemijska informatika, saj gre za bolj ali manj samostojno delo ali delo v manjših skupinah na neki tematiki, povezani z na predavanjih in vajah obravnavano snovjo. Vsako leto je naloga drugačna.

```{admonition} Avtorstvo seminarskih nalog
:class: info
Avtor(ice) seminarskih nalog so študentke oz. študenti, navedeni pri posamezni nalogi.
```

## Seminar 2024/2025

V študijskem letu 2024/2025 vsak par študentov pripravi nalogo (in spremljajočo rešitev z razlago), ki jo drug naključno izbran par študentov reši, primerja svojo rešitev z rešitvijo avtorjev naloge, ter preko spletne ankete pokomentira nalogo in njeno rešitev. Podrobnosti so zbrane na podstrani [Seminar 2024/2025](seminar_2024-2025/seminar.md).

## Seminar 2023/2024

V študijskem letu 2023/2024 so posamezni študenti dobili unikaten vhoden podatek – neko zaporedje, na podlagi katerega so morali izvesti kopico analiz, od identifikacije do izčrpnega opisa proteinskega produkta. Naloga, vhodni podatki in izdelane seminarske naloge so dostopne na podstrani [Seminar 2023/2024](seminar_2023-2024/seminar.md).

## Seminar 2021/2022

V študijskem letu 2021/2022 so študenti za nalogo dobili predstavitev nekega bioinformatskega orodja iz nabora tematskih kategorij (identifikacija motivov v aminokislinskih zaporedjih, poravnave zaporedij, pregledovalniki genoma, identifikacija genov, filogenetske in druge analize ter strukturna bioinformatika). Seminarsko nalogo so pripravljali v parih, orodje pa so predstavili v obliki kratke vaje za kolege, ki so jo tudi vodili. Sama seminarska naloga obsega kratek opis programa, primer vhodnih podatkov ter pričakovane rezultate. Ker so naloge zanimive tudi za kasnejše generacije in uporabne za študij ter poglabljanje znanja so ostale dostopne na strani [Seminar 2021/2022](seminar_2021-2022/seminar.md).
